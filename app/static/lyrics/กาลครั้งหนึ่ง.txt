แสตมป์ อภิวัชร์
กาลครั้งหนึ่ง การพบใครคนหนึ่งทำให้ฉันสุขใจ
กาลครั้งหนึ่ง ทุกช่วงเวลาเราเคยมีกันใกล้ใกล้
แต่กาลครั้งหนึ่ง สุดท้ายไม่จบตรงชั่วนิรันดร์เสมอไป
กาลครั้งหนึ่ง ชีวิตเลือกเส้นทางให้เรามีอันต้องไกล
เรื่องราวของฉันเดินต่อไป
จากตรงนั้นไกลสุดไกล
เหมือนจะไกลจนลืมว่าเคยเกิดสิ่งเหล่านี้
แต่ในวันที่ฝนร่วงจากฟ้า
วันที่มองหาใครก็ไม่มี
วินาทีนั้นจะมีบางอย่างที่สำคัญเกิดในใจฉัน
กาลครั้งนั้นยังอบอุ่นในใจ
รู้สึกทุกครั้งว่าเธอยังดูแลฉันใกล้ใกล้
เหม่อมองฟ้าแล้วถอนหายใจ
เหมือนเราได้พูดกัน
ราวกับเธอนั้นไม่เคยจากไปไหน
ยังคงยืนส่งยิ้มให้กำลังใจอยู่ในความทรงจำ ในความทรงจำ
หากชีวิตนี้เร็วดั่งความฝัน
กาลครั้งหนึ่ง ดีใจนะที่เราพบกัน
เรื่องราวชีวิตเดินต่อไป
จากตรงนั้นไกลสุดไกล
เหมือนจะไกลจนลืมว่าเคยเกิดสิ่งเหล่านั้น
แต่ในคืนเหน็บหนาวเกินจะต้านทาน
คืนที่ความเหงาเข้ามาฉับพลัน
คืนนั้นจะมีความรู้สึกพิเศษและสำคัญปรากฏในใจฉัน
กาลครั้งนั้นยังอบอุ่นในใจ
รู้สึกทุกครั้งว่าเธอยังดูแลฉันใกล้ใกล้ ดูแลฉันใกล้ใกล้
เหม่อมองฟ้าแล้วถอนหายใจ
เหมือนเราได้พูดกัน
ราวกับเธอนั้นไม่เคยจากไปไหน
ยังคงยืนส่งยิ้มให้กำลังใจอยู่ในความทรงจำ ในความทรงจำ
หากชีวิตนี้เร็วดั่งความฝัน
กาลครั้งหนึ่ง ดีใจนะที่เราพบกัน
ฉันจะอยู่ โดยที่รู้ว่าทุกนาทีนั้นแสนพิเศษ
ฉันจะทำ ฉันจะทำ ทุกทุกสิ่ง ทุกทุกสิ่ง
ให้เธอภูมิใจเมื่อได้เห็น
เธออยู่ตรงนั้นสบายดีไหม
ฉันอยู่ตรงนี้เป็นเหมือนเดิม
คิดถึงเธอทุกวัน คิดถึงเธอทุกวัน
หากชีวิตนี้เร็วดั่งความฝัน
กาลครั้งหนึ่ง สักวันเราคงได้พบกัน